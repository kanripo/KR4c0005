# -*- mode: mandoku-view -*-
#+TITLE: 盧昇之集
#+DATE: 2015-09-23 10:17:35
#+PROPERTY: JUAN 8

¶
　　　與在朝諸賢書¶
昔張子房處太傳之尊自疏於南山隠公孫𢎞¶居丞相
之位亦伏地於東方生伯喈已亡孔文¶舉將老兵而造
膝方回尚在王羲之就倉奴而¶共談良史書之髙賢不
<pb:KR4c0005_WYG_007-1b>
以為累自古朝野曷嘗<md:KR4c0005_SBCK_007-1b>¶以人廢言況下官抱疹東山不
干時事借人唱¶和何損於朋黨延州子期聞音竊抃猶
冀身膏¶丹壑脱寳劍於山阿骨掩黄塵罷瑤琴於天下¶
捐金抵於山谷者非太平之美事乎幽憂子白<md:KR4c0005_SBCK_007-2a>¶　　　與洛陽名流朝士乞藥直書¶
幽憂子學道於東龍門山精舎布衣藜羮堅卧¶於一巖
之曲客有過而哀之者青囊中出金花¶子丹方相遺
服之病愈視其方丹砂二斤穀¶楮子則山中可有丹砂
<pb:KR4c0005_WYG_007-2a>
則𣺌然難致昔在闗西¶太白山下一隠士多𤣥明膏中
有丹砂八兩予¶時居貧不得好上砂但取馬牙顔色微
光淨者¶充用自爾丁府君憂每一號哭涕泗中皆藥氣¶
流出三四年羸臥苦𠻳幾至於不免復偶于他<md:KR4c0005_SBCK_007-2b>¶方中見
一說云丹砂之不精者服之令人多𠻳¶訪知一處有此
物甚佳兩必須錢二千文則三¶十二兩當取六十四千
也空山臥疾家業先貧¶老母年尊兄弟祿薄若待家辦
則委骨於巉嵓¶之峰矣意者欲以開嵗五月穀子熟時
<pb:KR4c0005_WYG_007-2b>
試合此¶藥非天下名流貴族王公卿士於仁惻之心達¶
枯骨朽株者孰能濟之哉今力疾賦詩一篇徧¶呈當代
博雅君子雖文不動俗事或傷心倘遇¶晏嬰脱左驂而
見贖如逢孔子分秉粟以相憂<md:KR4c0005_SBCK_007-3a>¶則越石原憲不辛苦于
當年矣惟當坐禪忘室¶以答深仁若諸君子有好妙砂
能以見及最¶為第一無者直乞一二兩藥直是庶幾也仲
尼¶曰有能一日用其力於仁者乎未有力不足者¶又曰
君子無終食之間違仁在坐則參於前在¶輿則倚於衡
<pb:KR4c0005_WYG_007-3a>
古人心可見矣又曰仁逺乎哉我¶欲仁斯仁至矣言茍
能行之仁道不逺也朝英¶貴士博濟而好仁者何必相
識故知與不知咸¶送詩告請無按劔同掩體骸云爾<md:KR4c0005_SBCK_007-3b>¶　　　寄裴舍人諸公遺衣藥直書¶
山信至自都太子舍人裴瑾之太子舍人韋方¶賢左史
范履冰水部員外郎獨孤思荘少府丞¶舍人内供奉閻
知微符璽郎喬偘並有書問余¶疾兼致束帛之禮以供
東山衣藥之費嗟乎代¶與道交喪其來尚矣殷揚州與
<pb:KR4c0005_WYG_007-3b>
外甥韓康伯别¶慨然而詠富貴他人合貧賤親戚離因
泣下交¶頥不能自已余以為其人也名過其實然窮達¶
之際則西狩獲麟所不能免斯亦古君子之大<md:KR4c0005_SBCK_007-4a>¶悲也自
鄶而下曷足譏焉余家咸亨中良賤百¶口自丁家難私
門弟妹凋喪七八年間貨用都¶盡余不幸遇斯疾母兄
哀憐破産以供醫藥屬¶多榖不登家道屢困兄弟薄遊
近縣創巨未平¶雖每分多見憂然亦莫能取給海内相
識亦時¶致湯藥恩亦多矣晚更篤信佛法於山下間營
<pb:KR4c0005_WYG_007-4a>
建所費尤廣本欲息貪寡欲縁此更使貪心萌¶生每得
一物輒歡喜更恨不足嗚呼道惡在而¶奔競之若斯雖
觀苦空無常而此業已就不可<md:KR4c0005_SBCK_007-4b>¶中廢祈獲福澤思與士
君子共之<md:KR4c0005_SBCK_007-6a>¶　贊¶
　　　相樂夫人檀龕讚¶
相樂夫人韋氏者益州都督長史胡公之繼親¶也夫人
寓跡蘭閨栖情香岫琢磨六行與三明¶而並驅馳騖四
<pb:KR4c0005_WYG_007-4b>
禪將十訓而齊駕粤以乾封紀¶嵗流火司辰敬造靈龕
奉圖真相青蓮皓月爭¶華蚊睫之端寳樹天倡競爽鴻
毛之際納須彌¶於纖介嘗謂徒言置由旬於方丈今過
其實重¶宣此義敢為讚云<md:KR4c0005_SBCK_007-6b>¶猗歟實相顯允神工規模鹿苑圖寫龍宫分身¶諦聴列
坐談空羣天䬃纚衆寳玲瓏雕牕引月¶鏤網搖風一窺
妙境髙謝塵蒙<md:KR4c0005_SBCK_007-7a>¶　　　益州長史胡樹禮為亡女造畫讚
<pb:KR4c0005_WYG_007-5a>
夫鎔金逞妙徒罄中人之産架寳崇奢未階大¶乘之化
豈若圓徽紈素巻舒方丈之筵表裏丹¶青藻繪多林之
色獨為先覺其在兹乎益州長¶史公道洽中孚履黄裳
以貞吉寄隆分陜苴白¶茒而陟川猶為龜組相輝不離
泡幻之域熊車¶結轍尚迷苦愛之津爰捨淨財幸求多
福為亡¶女宇文氏敬造像等徵竒綃于水府採妙色于¶
霞莊月面澄華疑金雲之夜敞蓮毫吐照狀珠<md:KR4c0005_SBCK_007-7b>¶浦之晨
開花寳參差眺鶴林其非逺仙雲肸蠁¶登鷲巖其可望
<pb:KR4c0005_WYG_007-5b>
窮形盡相陋燕璧之含丹寫妙¶分容嗤吳屏之墜筆式
揚顯福俾讚幽魂其詞¶曰¶
正教東漸遺像西至化格三天功超十地偉歟¶大士𢎞
慈逺致追慟幽途載營檀施皎潔霜紈¶照影丹素果發
金口蓮生玉步地寳天花星羅¶雲布慧炬長設迷津永
渡<md:KR4c0005_SBCK_007-8a>¶　碑¶
　　　益州至真觀主黎君碑
<pb:KR4c0005_WYG_007-6a>
若夫三清上列瑤闗控日月之圖八洞深居貝¶闕吐山
河之鎮雖復扶桑大帝傳赤字於東華¶安寳神君受青
符於南極猶未能發揮真宰復¶歸無物之功開鑿妙門
言謝有為之業其馮馮¶翼翼百姓存焉而不知杳杳冥
冥萬族死之而¶無愠獨為衆好之宗者其唯元始太尊
乎暨乎¶蹩躠為仁踶跂為義鴻臚傳小儒之具緘縢為<md:KR4c0005_SBCK_007-8b>¶大盜之術堯禹生而天下火馳姬孔出而羣方¶鼎沸則
有氤氲祖帝發皓鬢於東周兆朕皇輿¶飛紫雲於西道
<pb:KR4c0005_WYG_007-6b>
鳳交開景返徐甲之營魂龍光¶照天杜宣尼之神氣得
一吹萬有大造於蒼生¶把十蹈五樹靈基於寳祚能使
始皇東指見赤¶舄而長懐漢帝北遊望青煙而下拜於
是靈山¶水府俱為煉玉之場甲第離宫多入空歌之地¶
青牛道士按錦節於中都白鹿仙人列瑤壇於¶八表乃
劍門西拒卭闗南望星橋對斗像天漢<md:KR4c0005_SBCK_007-9a>¶之秋横月硤縈
城疑兔輪之曉落武騎遷昇之¶路冠蓋雲飛文翁講肄
之堂英靈霧聚巖開菌¶桂藴金碧之祥光磵吐夭桃積
<pb:KR4c0005_WYG_007-7a>
神仙之粹氣至¶真觀者隋開皇二年之所立也尋屬煬
帝驕淫¶蜀王奢僭冕旒多事有慚七聖之遊几杖不朝¶
未遑八仙之術紫臺初構霜露沾衣碧洞新開¶蓬萊變
海仙居制度與雲雷而共屯象帝威儀¶將市朝而猶梗
皇家纂戎牝谷乘大道而驅除¶盤根瀨鄉擁真人之閥
閱髙祖以汾陽如雪當<md:KR4c0005_SBCK_007-9b>¶金闕之上仙太宗以峒山順風
屬瑤京之下視¶武皇帝凝旒紫閣懸鏡丹臺運璇極而
正乾坤¶坐闓陽而調風雨變銅渾於九洛鱗羽登歌鳴
<pb:KR4c0005_WYG_007-7b>
玉鑾於四清煙霞變色焚符破璽更聞繩燧之¶初剖斗
折衡重覩人倫之制銀書紀岱登日觀¶以論功玉牒封
梁下雲邱而挍美千齡胎化申¶以駕羽之期萬嵗巖耆
獻以華封之夀畊田鑿¶井者安於自然鼓腹擊壤者不
知帝力嗚呼豈¶非道風幽賛之效與乃迴輿詔蹕親幸
譙苦奉<md:KR4c0005_SBCK_007-10a>¶策老君為太上皇帝仍令天下諸州各置觀一¶
所於是碧樓三襲上接虹霓絳闕九成下交星¶雨乘雲
御氣日夕于闕山薦璧投金嵗時于岳¶瀆此觀地當樞
<pb:KR4c0005_WYG_007-8a>
要任切㑹昌南鄰覆錦之城西¶逼吞珠之界使星連注
皇華結轍既而綠地榛¶蕪朱宫板蕩非夫位膺金䇿名
載瓊軒為紫帝¶之羣賓列黄庭之上格孰能居此棟梁
平圃丹¶雘長樓大開流電之庭廣制明霞之宇觀主三¶
洞法師姓黎諱某廣漢雒人也金天命秩即有<md:KR4c0005_SBCK_007-10b>¶天地之
官火正分司實掌羲和之任夏殷之際¶代為伯相或食
邑於魯或書社於衞故魯之黎¶城衞之黎陽即其地也
魏晉之交或立功于呉¶剖符於蜀在吴者其後封于夀
<pb:KR4c0005_WYG_007-8b>
春黎將故城有¶黎氏之墓石文石闕之字在焉在蜀符
堅時秦¶為蜀郡太守北齊時練山為益州刺史故子孫¶
因家于蜀法師練山之六代孫也祖宗父泉並¶為州郡
都主簿平正七職之任蜀文公之好智¶固讓朝恩秦子
整之多才終從郡辟禮儀體制<md:KR4c0005_SBCK_007-11a>¶鄉校取式于公曹獄訟
章程府主責成于平正¶時無留事復聞坐嘯之談野有
讓耕重聴行歌¶之樂𤣥珠結慶剖江漢之圓流紫胞貽
祉動岷¶精之垂曜豫章七嵗非復常材朝陽五色豈云
<pb:KR4c0005_WYG_007-9a>
凡鳥初登小學笑孔墨之徒勞一見𤣥書以彭¶耼為已
任玉笈雲囊之術龍緘鳳藴之圖莫不¶吞楚夢于胸中
指魯城于掌上臨長水而飲犢¶不就堯徵卧巨澤而牧
羊徒勞漢使㝠邱聳駕¶左肘符觀化之辰諄壑停装横
目傳栖真之地<md:KR4c0005_SBCK_007-11b>¶貞觀之末有昭慶大法師魁㟁堂堂威
儀肅肅¶裂圓冠而焚俗制横大帳而抗山谷聲若坻頽¶
辨均濤發仲尼河目飛電驚人子貢斗唇連環¶動坐昂
昂不雜如獨鶴之映羣雞矯矯無雙狀¶真龍之對芻狗
<pb:KR4c0005_WYG_007-9b>
於是三蜀耆老咸相謂曰興大¶道者其在兹乎初襲羽
裙且莅貞陽小觀纔麾¶玉柄已馳天下大名尋而廣漢
士人因請法師¶為靈集觀主去長桑之故苑臨隠弅之
新邱經¶之營之既雕既琢銀臺中天而孤立珠樹匝地<md:KR4c0005_SBCK_007-12a>¶而叢生同赤城之建標有黄房之貞構觀中先¶有天尊
真人石像大小萬餘區年代寝深儀範¶凋缺沈沈寳座
積萬古之塵埃邈邈瓊顔被千¶齡之苔蘚法師覩斯而
流涕曰不圖先聖尊容¶零落至此乃重肱即路無胈永
<pb:KR4c0005_WYG_007-10a>
哀櫛沐幾于四¶時栖遑周于百舍誓将崇輯事畢然後
寝食為¶期鄉曲爭持錢帛競施珍寳費餘巨萬役不崇¶
朝還開紫翠之容更表圓明之色行益州刺史¶駙馬都
尉喬君主壻懿親勲門盛族任髙方面<md:KR4c0005_SBCK_007-12b>¶寄切西南法師
道叶半千神凝正一而至真福¶地荒涼日久不有上徳
其誰振之又表請師為¶至真觀主法師升堂慷慨吐納
𤣥科攝齊寥亮¶分明紫訣詞峰雲鬱觸劍日以飛揚義
壑泉奔¶横玉輪而浩蕩入其門者披烟霧於九天聞其
<pb:KR4c0005_WYG_007-10b>
音者聴咸韶于三月由是户外之履魚貫江水¶堂下之
賓鴈行關塞黄老之學復于今矣則有¶王孫之黨都公
之倫名亞春陵氣髙韓魏鸘裘¶玉劍散圓庭以陸離驥
子銀鞍委山衢而沛艾<md:KR4c0005_SBCK_007-13a>¶法師以兹衆施即於天宫後起
大講堂并造長¶廊二十餘丈琳堂鬱其峙起星闈忽以
環周仰¶&KR0772;窱以嶙峋下崢嶸以廣朗陰娥假道窺玉女¶
於南軒陽烏迴轡炤青禽于北閣又於觀内鑄¶銅鐘一
口重七十斤立石壇三級週迴一百步¶懸黍璣于碧落
<pb:KR4c0005_WYG_007-11a>
明月流光建瓊乳於𤣥都飛霜¶蓄韻壇開錦砌類江浦
之澄霞庭列瑤階疑崑¶邱之積雪毎至三辰法㑹八景
真遊霓裳蕩耀¶魄之華羽盖轉風雲之路通天亘景兼
造化之<md:KR4c0005_SBCK_007-13b>¶全模帶鳥銜虹連飛動之竒勢可謂徳光而功¶
濟道勝而名揚者也前長史范陽公一代羽儀¶門傾四
海前長史譙國公兩朝肺腑威動百城¶並屈銀黄俱伸
𤣥素法師雍容坐鎮嘯傲行藏¶雖郭先生之禮峻晉侯
蒙荘子之身輕梁相不¶能尚也若夫言出於口龍驥所
<pb:KR4c0005_WYG_007-11b>
不能追行成於¶心王公所不能及悲懐徇物風雨晦而逾
勤苦¶節横秋冰霜急而逾固尸居環堵而嵗計有餘¶道
周稊稗而日用無竭又於學射靈山别立仙<md:KR4c0005_SBCK_007-14a>¶居一所即
至真之珠庭也栽松蒔柏與月樹而¶交輪刻角雕甍共
星樓而接翼蒼郊却倚猶太¶行之北登錦肆前通似灞
陵之南望華表千年¶之鶴未見成都津亭八月之龍時
歸鄉里法師¶出家入道三十餘年弟子所得䞋施不可
稱量¶盡入修營咸供衆用見諸疾苦便開五色之囊¶遇
<pb:KR4c0005_WYG_007-12a>
彼飢寒輒有千金之費巾拂之外餘無所留¶凡所經過
洪濟多矣法師又於咸亨二年正月¶十八日寢疾之際
聞空中有聲曰天上今欲相<md:KR4c0005_SBCK_007-14b>¶煩為玉京觀主法師辭以
至真功徳未就固請¶不行少選之間所疾便愈左右侍
者無不同聞¶自是逺近道俗咸共驚嗟曰天上知余不
肖將¶棄余矣上座監齋某等並流迴左映策地景於¶丹
田浩氣中升養天倪於紫室雖復同班玉籍¶並列仙宫
每屆宗師之道仍修弟子之敬亦猶¶披衣齧缺同徳而
<pb:KR4c0005_WYG_007-12b>
相尊雲将鴻濛比肩而相下¶大弟子並仙庭十哲道家
童師閉門煉火陪嘯¶父之髙烟卜肆驅筠記壺公之逺
御咸用輯瓊<md:KR4c0005_SBCK_007-15a>¶臺之墜典正騫樹之頽風散在人間敷揚
道教¶可謂庚桑畏壘致大壤以匡時范相鴟夷行計¶然
而濟俗僉曰吾師也䪡萬物而不以為義利¶萬代而不
以為仁逍遥乎有無之表彷彿乎塵¶垢之外東郭順子
無擇存而不論伯昏瞀人禦¶冦論而不議豈使為山九
仞道不列於珠庭築¶館三休功未書於瑶版下官迷方
<pb:KR4c0005_WYG_007-13a>
看慱邀赤斧¶於禺山失路乘槎問君平於蜀郡汾陽處
子目¶撃而言忘漢陰丈人徳全而機謝是用搜竒井<md:KR4c0005_SBCK_007-15b>¶絡
題片石於靈邱觀藝協晨見乘雲之飛將蒼¶蒼中野同
銷地媪之魂耿耿太初獨昧天師之¶化其詞曰¶
象帝之先其誰之子徒觀其妙莫究其始果而¶勿代為
而不恃强為之名謂之道紀(其/一)¶
太朴云季孝慈已彰邈邈帝祖繩繩帝鄉曰神¶曰聖為
龍為光千年受籙萬古稱王(其/二)
<pb:KR4c0005_WYG_007-13b>
於鑠帝唐丕承天秩道風吹萬𤣥猷配一五載¶乘雲三
山禮日薦璧延士投金訪術(其/三)<md:KR4c0005_SBCK_007-16a>¶地分輿井城連劒闕錦瀨開霞嵋峰吐月白雲¶舒巻青
山迴沒菌閣香飛桃源花發(其/四)¶
紫宸髙映丹宫洞開巖舒金碧地起樓臺鶴飛¶龍度鸞
歌鳳迴星雨交接風煙去來(其/五)¶
寳龜涵影玉顔乃睠神劒九光華冠萬變日軒¶朝敞雲
歌西轉紫樹瓊鐘𤣥壇竹院(其/六)
<pb:KR4c0005_WYG_007-14a>
偉與上士昭哉至人笙簧道徳粉澤人倫汾陽¶處子箕
山外臣遂荒白屋奄有𤣥津(其/七)¶
玉扃将墜金階無主草滋紅壁苔凝繡柱式佇<md:KR4c0005_SBCK_007-16b>¶賢才崇
其彠矩福庭霞煥仙徒霧聚(其/八)¶
縹緲四真雍容十哲俱升紫宇並邀清節松子¶排煙焦
君卧雪辨雲懸㝢神遊朗徹(其/九)¶
玉壘庭坤珠鄉勝踐鐘鼎紛靄江山悠緬薛縣¶池平萊
州水淺懸日月於鼇極播天人於鳳掾¶(其/十)
<pb:KR4c0005_WYG_007-14b>
　¶
　<md:KR4c0005_SBCK_008-1a>¶　
　
　¶
　
　
　盧¶昇之<md:KR4c0005_SBCK_008-1b>¶集巻七
